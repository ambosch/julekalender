{
  "descriptions": {
    "1": "Confidence av Ocean Alley flyter avgårde, forfører deg og tar deg med på reisen. Plutselig, helt umerkbart, har tankene driftet videre sammen med de fire minuttene. Og så må jeg spille den på nytt for å høre skikkelig, ikke gå glipp av den. Utviklingen av sangen rundt 1:50 synes jeg er noe av det beste med hele låten. Jeg lukker øynene og er tilbake på <a href=\"https://surfcamp.com.au/surf-locations/\" target=\"_blank\">Seven Mile Beach, Gerroa </a> &#127940;.",
    "2": "Tuareg, eller desert blues, er en musikksjanger som er svært populær i Saharaområdet. I denne sjangeren får fingerspill på gitar skinne i sitt rette element (hvis du spør du meg). Gitkin er fra USA, men henter inspirasjon fra blant annet Tuareg-sjangeren. Artisten selv beskriver musikken sin riktig så treffende som \"En støvete grenseby der det velkjente blander seg umerkbart inn i det fortryllende fremmede.\"",
    "3": "Denne sangen har funnet seg til rette som en del av soundtracket til seriene True Blood, Peaky Blinders og filmen Saw II. Stemningen settes et sted mellom frykt, flukt og \"fuck you attitude\" med Burn The Witch.",
    "4": "I likhet med låten fra 1. desember, flyter vi avgårde igjen med Tres Hermanos. Målet til Gutiérrez-brødrene er at musikken deres skal oppleves som en reise gjennom vakre landskap. Det synes jeg de får til, kanskje er vi på den Argentiske pampasen? Har du ikke oppdaget \"Cerca De Ti\" av samme artist, lover jeg at du ikke vil bli skuffet av den heller.",
    "5": "Sounden av Evig Ferie er å dykke ned i et basseng. Du kommer opp igjen og hopper på flytemadrassen. Du er på en resort. Alt rundt deg har fått vintage-pastell-estetikk i en blanding mellom Asteroid City og Pushwagner.",
    "6": "Melodien i Little Dark Age er vakker og noe absurd, eller surrealistisk, gjennom å være skremmende og dyster, og samtidig lystig og dansbar elektronika. Hovedkarakteren i sangen gjennomgår trolig en depresjon, og referansene til seg selv i tredjeperson som «den» styrker følelsen av personens fremmedgjøring. Har du sett at en variasjon av Skrik er på coveret? Denne sangen er allerede dissekert opp og ned og i mente av dyktige folk på Internett, anbefaler å lese analysen på <a href=\"https://genius.com/Mgmt-little-dark-age-lyrics\" target=\"_blank\">Genius her</a>.",
    "7": "Tarhatazed av Mdou Moctar er for det første en maktdemonstrasjon i fingerspill/gitarhåndverket, det kan vi være enige om. Det klør mer enn bare litt i fingrene etter å finne frem gitaren igjen. Men den imponerende utførelsen er ikke hele nøkkelen til hva som fungerer så godt. Lengden på Tarhatezed kan med første øyekast se useriøs ut med sine 7 minutter og 27 sekunder. Og når den er nesten helt instrumental? Produsenten burde kanskje klart å polere den ned til rundt 5 minutter? Dette \"noe\" som fungerer så godt er vekslingen mellom meditativ repetisjon med Sahariske rytmer, til plutselig å kreve lytterens fulle oppmerksomhet igjen, og så tilbake til forutsigbarhet. Jeg drifter litt ut, før jeg rives tilbake både én og to og tre ganger. Denne sangen kan du ikke høre på i bakgrunnen, da er det full klikk og bytt sang, for den er ikke lett å stenge ute. Men når du <i>lytter</i>, kommer den til sin fulle rett. Jeg synes det er noe fint med det, at man tvinges til å være helt til stede. I en hektisk hverdag så tar man seg sjelden tid til å lytte ordentlig på musikk som varer i 7 og et halvt minutt, men nå har du muligheten. Denne teksten er allerede for lang, men hvis du vil høre den ville historien om hvordan Mdou Moctar sin musikk først ble kjent, så kan du lese <a href=\"https://www.mdoumoctar.com/about\" target=\"_blank\">denne artikkelen</a>.",
    "8": "Det var vanskelig å velge hvilken låt av DOPE LEMON som skulle komme med på lista. Stonecutters, Home Soon, eller Rose Pink Cadillac? Kanskje Marinade eller Honey Bones? Den absolutt beste er Rose Pink Cadillac i mine øyne (ører), så det måtte bli den. Kanksje har du hørt den før? Sounden av DOPE LEMON er som perfekt mykt oliverosmør du brer over brødskiva. Jeg er svak for den subtile, men like fullt kraftfulle, bruken av det jeg tror er en steelgitar her.",
    "10": "Nok en gang en vag fornemmelse av hesteryggen, er det hover vi hører? Denne sangen har sin opprinnelse fra nordamerikanske urfolk. Spesifikt fra Arapaho-stammen i Colorado og Wyoming, skal vi stole på Wikipedia. Se den offisielle musikkvideoen (ja - dette er imperativ form).",
    "13": "Kapp Verde. Du kjenner kanskje til den legendariske musikeren Cesária Evora fra denne lille øystaten. Du hører nå på Chico Serra. Med under 1000 månedlige lyttere på Spotify er han en skjult perle. Litt som Kapp Verde selv.",
    "14": "\"I've been here and almost everywhere <br><br> I sailed the seven seas while you sat down on your chair\".",
    "15": "Er vi i Nederland på konsert i et mørkt lite lokale i en bakgate ingen har hørt om? Eller har vi landet i Sørøst-Asia, lamslått av tempoet vi møter i Ho Chi Minh City? Symbiosen av perkusjon, synth og en tohodet gitar treffer deg nøyaktig på 1:30. Etter to øl og høyt nok volum på høyttalerne er det lite som kan stoppe rytmene i kroppen fra å slippe fri når dette perfekt komponerte øyeblikket treffer deg."
  }
}
